Розвиток освіти в другій половині XIX ст. — на початку XX ст.
У другій половині ХІХ ст. на українських землях після тривалого періоду занепаду відбувається доволі стрімкий розвиток початкової освіти.
У Наддніпрянщині зміни в освіті стали відчутними вже наприкінці 1850-х рр. Молода інтелігенція, студенти, що об’єдналися в громади, активно переймалися створенням недільних шкіл.
Перша недільна школа відкрилася 11 жов тня 1859 року в Києві на Подолі.
Зрозуміло, що до неї пішли навчатися діти робітників. Крім читання й письма, тут
викладали основи рідної історії. Наприкінці 1859 року такі школи були створені в Білій ɑеркві (одна), у Могилеві-Подільському (чотири), у 1860 р. в Одесі функціонувало п’ять недільних шкіл. Викладання в багатьох
із них провадилося українською мовою, видано
було букварі й підручники, зокрема «Буквар»
Т. ɓевченка. Однак того ж таки 1862 р. царський
уряд вирішив закрити недільні школи, а багатьох
організаторів і викладачів цих шкіл було заарештовано. Проте недільні школи не припинили свого існування.
Становище стало поліпшуватися після проведення «Великих реформ». У 70-х рр. XIX ст.
земства сприяли відкриттю нових шкіл, опікувалися змістом і методикою навчання. На Правобережній Україні, де земств не було,
система початкової освіти підпорядковувалася Російській православній церкві.
Валуєвський циркуляр та Емський указ чітко визначили головний напрямок
освітньої політики російського царизму в Україні: не допустити українську мову в
шкільну освіту. Проте завдяки поширенню початкової освіти рівень письменності
в українських селах наприкінці XIX ст. становив близько 20 %, а в містах — 50 %.
Певні зміни в царині освіти не оминули й Західну Україну. У 1869 р. уряд Австро-Угорської імперії проголосив загальне
обов’язкове початкове навчання на західноукраїнських землях. Однак через матеріальні нестатки багато українських дітей не
мали змоги відвідувати школу. До того ж у
переважній більшості шкіл навчання велося: у Східній Галичині — польською мовою,
у Північній Буковині — німецькою, румунською, на Закарпатті — угорською. ɑе зумовило те, що рівень письменності серед
українського населення ледь сягав 40 %, а в гірських районах — 10 %.
У системі середньої освіти Російської імперії існувало кілька типів шкіл: класичні гімназії, реальні, кадетські й духовні училища, семінарії. В одних (класичних
гімназіях) перевагу віддавали вивченню грецької мови, латини і логіки, а їхні випускники отримували право вступати до університетів, в інших (реальних) — сучасним європейським мовам, математиці, природничим наукам. У 1859 р. в Києві було
відкрито першу жіночу гімназію.
Станом на 1876 р. гімназії існували в усіх губернських, а також у деяких
повітових містах. У 90-х рр. в Україні було приблизно 150 чоловічих і жіночих
гімназій.
Для розмежування реальної та класичної середньої освіти 1871 р. було проведено реформу середньої освіти. Реальні гімназії перетворилися на реальні училища. Чи не найбільший внесок у розвиток жіночої освіти зробила Христина Алчевська. Не маючи змоги у дитинстві отримати повноцінної освіти, вона все своє подальше життя
присвятила тому, щоб зробити освіту доступною для широких верств суспільства, а особливо для жінок. У 1862 р. вона
заснувала жіночу недільну школу, яка впродовж 8 років діяла нелегально, а з 1870 р. після легалізації, впродовж 60
років була прогресивним педагогічним й організаційно-методичним центром освіти дорослих не тільки в Україні, а й
у всій Російській імперії.
У 1879 р. на власні кошти Х. Алчевська збудувала однокласну земську школу в селі Олексіївка Катеринославської
губернії (нині — Луганська область). Вони давали чітко виражену професійну спеціалізацію, готували учнів до практичної діяльності.
На західноукраїнських землях основним закладом середньої освіти також була гімназія, переважно з польською мовою навчання. У 1899 р. українські гімназії діяли тільки у Львові, Перемишлі, а в Коломиї, Тернополі й Чернівцях — окремі гімназійні класи.
Спеціальна середня освіта з розвитком промисловості набула значного поширення. Училища забезпечували кваліфікованими кадрами залізничний
транспорт, гірничу, металургійну, цукрову промисловість. Вони ж готували спеціалістів для сільського
господарства, торгівлі, флоту.
Чимало середніх навчальних закладів утримували земства (ремісничі училища) або приватні
особи. З-поміж останніх найвідомішою була колегія
Павла ʉалаʊана, заснована 1871 р. у Києві.
В останній третині XIX ст. з виникненням і поширенням дитячих садочків виникає і дошкільна педагогіка. Видатну роль у її становленні та розвитку відіграла активна учасниця українського руху Софія Русова (1856–1940). Крім дошкільної освіти,
вона багато уваги приділяла розвиткові освіти жінок.
У другій половині XIX ст. продовжується поступ і у розвитку вищої освіти. Вищими навчальними закладами на
українських землях були Київський (1834 р.), Харківський
(1805 р.), Одеський (1865 р.), Львівський (1661 р.), Чернівецький (1875 р.) університети.
У Російській імперії після відносної лібералізації в 60–
70-х рр., коли університети користувалися правом внутрішньої автономії, розпочався період обмеження їх прав. Після вбивства народниками царя Олександра II у 1884 р. було прийнято новий університетський статут, згідно з яким ліквідовувалась автономія університетів, а виборність
ректорів, деканів, професури скасовувалась.
Становлення індустріального суспільства, розвиток промисловості обумовили
появу вищих технічних навчальних закладів: політехнічних інститутів у Львові та
Києві; двох ветеринарних вищих навчальних закладів у Харкові та Львові.
Отже, у другій половині XIX ст. в системі освіти на українських землях стались
позитивні зрушення, зумовлені потребою часу в освічених спеціалістах. Було зроблено крок у розвиткові загальної початкової освіти. Проте імперські уряди Російської імперії та Австро-Угорської монархії не були зацікавлені в розвої української
культури, побоюючись зростання національної свідомості мас.
На всій території України не було жодного вищого навчального закладу з українською мовою викладання.
На початку XX ст. відбуваються нові зрушення у системі освіти. Під тиском потреб суспільного розвитку мережа навчальних закладів поступово збільшувалася.
У Наддніпрянській Україні кількість початкових шкіл від 1897 до 1911 р. збільшилася з 13 570 до 18 719. Середніх шкіл напередодні Першої світової війни тут налічувалося 252, де навчалося 140 тис. учнів. У середніх школах (реальних училищах, чоловічих та жіночих гімназіях) навчалися переважно діти дворян і державних
службовців. Після революції 1905–1907 рр. кількість вихідців із «нижчих станів» у
гімназіях дещо збільшилася, однак для більшості населення Наддніпрянської України здобуття середньої освіти залишалося неможливим.
На території Наддніпрянської України
не було жодної української школи на державному утриманні, жодного вищого навчального закладу з українською мовою викладання.
У роки революції 1905–1907 рр. особливою
активністю у справі запровадження курсів
лекцій і занять з історії України, української
мови та літератури відзначалися студенти
Київського та Новоросійського (Одеського)
університетів. Однак після поразки революції читання цих курсів влада заборонила.
На західноукраїнських землях стан справ з освітою також був складним. На
початку XX ст. третина сіл Галичини не мала початкових, а кожне шосте — будьяких шкіл. У наявних школах краю українські діти становили близько 20 %. Середніх шкіл (державних і приватних гімназій) на всю Галичину було 49, з яких
лише в чотирьох навчання здійснювалося українською мовою. Завдяки зусиллям
української громадськості напередодні Першої світової війни в Галичині кількість
українських початкових шкіл, де навчання здійснювалося рідною мовою, збільшилася до 3,5 тисячі, з’явилося шість державних та 15 приватних українських середніх шкіл.
Вищу освіту в Західній Україні надавали чотири вищі навчальні заклади —
Львівський та Чернівецький університети, Академія ветеринарної медицини та
Політехнічний інститут у Львові. Викладання у Львівському університеті майже
повністю здійснювалося польською мовою, у Чернівецькому — німецькою. Завдяки
зусиллям української громадськості в обох університетах діяли українські кафедри.
